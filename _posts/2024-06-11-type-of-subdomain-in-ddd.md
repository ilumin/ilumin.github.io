---
title: Type of Subdomain in DDD
layout: post
date: 2024-06-11
description: ประเภทของ Subdomain ใน DDD
tags: ddd
---

ใน DDD นิยาม subdomain ไว้ 3 ประเภทคือ 

1. **Core Subdomain**  
  เป็นส่วนที่สำคัญที่สุดของธุรกิจ เป็นจุดที่เก็บฟังก์ชั่นหลักของการทำงาน และโดยปกติจะเป็นส่วนที่มีความซับซ้อนที่สุด รายละเอียดต่างๆที่อยู่ใน code subdomain จะต้องเป็นสิ่งที่สำคัญสำหรับธุรกิจ ธุรกิจไม่สามารถทำงานได้ถ้าขาดไป และทำให้เกิดความได้เปรียบคู่แข่ง
1. **Generic Subdomain**  
  เป็นส่วนที่มีความซับซ้อนพอๆกันกับ code subdomain (หรืออาจจะมากกว่า) แต่ว่าเป็นกิจกรรมที่ทุกธุรกิจต้องทำเหมือนกัน หรือไม่ได้แตกต่างกันมาก หรือความรู้เหล่านั้นไม่ใช่ความลับ เช่น Accounting, HR 
1. **Supporting Subdomain**  
  เป็นส่วนที่ช่วยสนับสนุนให้ธุรกิจสามารถทำงานได้ดี แต่ไม่ใช่งานหลักของธุรกิจ และถึงแม้ว่าขาดหายไป ก็ไม่ได้ทำให้ธุรกิจเจ๊ง แค่อาจจะทำให้ทำงานลำบาก

ในมุมมองเรื่องการลงทุนและจัดสรรค์ทรัพยากรเพื่อเอามาสร้างระบบเราควร

- เอาคนที่เก่งที่สุดไปสร้าง core subdomain เพราะเป็นส่วนสำคัญของธุรกิจ มีความซับซ้อนสูง และมักจะมีการเปลี่ยนแปลงที่บ่อยและไว
- ไม่ควรทำ generic subdomain เอง เพราะไม่ได้สร้าง value ให้กับธุรกิจมากนัก เนื่องจากเป็นงานที่ทุกธุรกิจต้องทำเหมือนๆกัน ดังนั้นซื้อมาใช้งานง่ายกว่า
- ให้ supporting subdomain เป็นที่ฝึกฝนสำหรับคนที่ยังไม่มีประสบการณ์

ในมุมมองเรื่องการวาง architecture ของแต่ละ subdomain

- สำหรับ core subdomain ควรใช้ architecture ที่ยืดหยุ่น ง่ายแต่การ maintenance และเพิ่ม feature เช่น hexagonal architecture รวมทั้งควรจะต้องมี test coverage ในระดับสูง
- สำหรับ generic subdomain ควรเลือก software ที่สามารถ integrate ได้ง่าย
- สำหรับ supporting subdomain ควรใช้ architecture ที่ไม่ซับซ้อน สร้างง่ายๆ เน้นเอามาใช้งาน
